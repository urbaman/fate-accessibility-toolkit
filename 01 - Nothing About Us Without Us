# Nothing About Us Without Us

In questo manuale parliamo di tutte le tipologie di disabilità, sia quelle visibili sia quelle invisibili, da quelle mentali alle persone in carrozzina. Parliamo di meccaniche sui dispositivi adattivi nel gioco, e di come questi funzionano a livello pratico. Entreremo per quanto possibile nelle specifiche.

Non possiamo affrontare ciascuna e tutte le disabilità presenti sul pianeta, sarebbe anche vano. Quando leggi il testo de *Il nocciolo delle specifiche disabilità*, è importante sapere alcune cose. Ogni disabilità è stata affrontata da qualcuno che conosce l'argomento perché lo vive. Lillian soffre di schizofrenia e sinestesia, Elsa è cieca, sorda e soffre di PTSD (sì, è una festa di diagnosi). Questa cosa è deliberata: l'esperienzxa personale fornisce una migliore comprensione su come interpretare un personaggio di quanto possa fare un testo medico. Significa anche che i nostri consigli possono essere viziati.

*Giocare con le disabilità* ti fornisce maggiori informazioni su come fare ricerca e imparare dalle altre persone senza far del male a nessuno, questo ti aiuterà a portare al tuo tavolo persone che già soffrono di disabilità.

Alcune delle cose che verranno dette qui possono dare l'idea di qualcuno che ti dica cosa non fare, che non è necessariamente una cosa molto in stile Fate. L'obiettivo è quello di aiutarti (sia come giocatore che come GM) a costruire un luogo in cui l'inclusione della disabilità sia quello che dovrebbe essere: un modo di vivere storie senza il peso di tropi nocivi. A volte il solo modo di farlo è smettere di fare le cose che abbiamo sempre fatto.

Sidebar: A proposito del dire “No”
Brian è uno degli sviluppatori del sistema e delle meccaniche in questo manuale. Si inserisce qui e là con metodi e procedure per definire le meccaniche dal un punto di vista di ***Fate***.

Come ha detto Elsa, parte del testo in questo manuale può dare l'idea che ti stiamo dicendo cosa non fare, e sembrerebbe contrario alla filosofia di ***Fate***. Sì suppone che tu dica sempre “sì”, giusto?

Ecco il punto: ***Fate*** è un gioco basato sul rispetto. Non affrontiamo argomenti se non possiamo farlo in modo rispettoso, e quando affrontiamo dei temi (soprattutto temi sensibili e difficili) lo facciamo con l'obiettivo di non causare dolore. A volte funziona, altre volte no.

Questo manuale ha l'obiettivo di aiutare il tuo gruppo di gioco a farlo con temi di uno specifico ambito. Vogliamo che tutti possano  avere un'esperienza positiva, ma in modo che nessuno faccia del male ad altri o faccia sentire altri meno importanti.

In questo senso, prova questo trucco: se scrivi un *aspetto* o un *talento* o qualsiasi altra cosa e qualcuno al tavolo dice “Hey, quell'*aspetto* mi fa un po' male, ti dispiace cambiarlo?" non prenderla come ci venisse detto "no". Prova a prenderla come un'opportunità di imparare, di uscirtene con un modo più rispettoso e migliore di esprimere ciò che stai esprimendo, o di realizzare che a volte un argomento è semplicemente nocivo e non dovrebbe essere utilizzato al tavolo.

Ricordati che tutti si siedono al tavolo per avere una bella esperienza, e se qualcosa fatto da te crea dolore o sconforto a qualcuno, ti stai mettendo tra loro e la loro bella esperienza. Fa bene al gruppo dire "no" a quel tipo di comportamento. Perché ***Fate*** è un gioco rispettoso.

—Brian

## Breve elenco di cose che non hai considerato

### Le persone disabili non sempre vogliono essere curate.

Non tutte le disabilità hanno una cura.
La dualità della disabilità è una bugia. La maggior parte delle disabilità esistono in una scala progrerssiva. Non tutte le persone cieche sono completamente cieche, non tutte le persone (S)sorde sono completamente (S)sorde, una persona in carrozzina potrebbe potersi alzare e camminare per piccole distanze.
Un dispositivo adattivo è uno strumento, a volte l'estensione o la sostituzione di una parte di corpo. Non è un giocattolo né componentistica di gioco, né qualcosa da schernire.
La disabilità può essere parte della tua identità, ma non è tutta la tua identità. Le persone disabili sono ebree, PoC, omosessuali, etero, trans... Le persone disabili sono semplicemente questo: persone complesse.
Il dolore è relativo. Alcune tipologie di dolore nemmeno conta per qualcuno che lo prove tutto il tempo.
La disabilità non è una misura che va bene a chiunque. Appare diversa su ognuni persona, e ogni persona che ha una disabilità l'affronta a modo suo. Anche persone con la stessa disabilità non l'affrontano nello stesso modo.
Non tutte le disabilità sono visibili. Potresti interpretare una persona con una disabilità invisibile: la loro esperienza rimane quella di persona disabile.

### Linguaggio e identità

Ci sono alcuni diversi modi in cui le persone con disabilità parlano di sé stesse. Alcune preferiscono un linguaggio "person-first". Cosa significa? È molto semplice: significa che la parola "persona" viene anteposta alla disabilità, come in "persona con depressione". Alcune persone ritengono che questo le aiuti a mantenere la loro identità di "la persona prima, la disabilità dopo". Altre persone, inclusa me (Elsa), preferiscono essere chiamate e definite prima dalla disabilità, come in "cieca", "disabile" [in italiano questo tipo di distinzione è meno impattante, non avendo la stessa costruzione inglese, in cui **Blind man** è diverso da **Man with blindness**]. Si tratta di preferenze e pratica. Nel mio caso, dato che non ho mai conosciuto un corpo da chiamare mio diverso da quello disabile, scelgo il linguaggio "disabled first". Nonostante questo, acquisire una disabilità nel corso della vita non significa che si debba preferire il linguaggio person first. Quando crei un personaggio con disabilità, tieni presente quale linguaggio potrebbe preferire o, d'altro canto, il linguaggio preferito nel mondo in cui starte giocando.

### Una nota sugli aspetti

Uno dei concetti fondanti di ***Fate*** è che puoi scegliere gli aspetti che ti interessa mettere in gioco, e il linguaggio che si adatta al tuo pensiero. Poiché i buoni aspetti possono essere tentati quanto invocati, formula gli aspetti in modo utile e flessibile. Un personaggio potrebbe essere ***Forte***, ma potrebbe essere anche ***Grosso come un carro armato*** o ***Piccolo ma potente***. L'esatta formulazione degli aspetti è soltanto un altro punto su cui appendere la tua comprensione del personaggio. Prendi in considerazione la possibilità di annotarti il modo in cui l'aspetto dovrebbe funzionare, sia in caso di tentazione che in caso di invocazione. Dopo tutto, ogni aspetto come ***Principessa Amazzone*** o ***Miglior detective del mondo*** possono far buon uso di una breve descrizione per specificare meglio cosa nascondono.

Sperioamo che questo manuale ti aiuti ad apllicare la stessa ricchezza di ragionamento nell'ottimizzare aspetti molto semplici e diretti come ***Spadaccino cieco*** (come Zatoichi) o ***Mostro verde depresso*** (come Shrek) o ***Pensiero blu ansioso*** (come Sadness di Inside Out). Oltre a fornire vari aspetti più colorati che possono essere utilizzati al posto di questi, questo manuale fornisce strumenti per permetterti di avere una comprensione più ricca dell'idea che stai esprimendo. Non vogliamo giudicare aspetti "buoni" o "cattivi", solo suggerire che più comprendi, migliore sarà l'espetienza per te e per chi gioca con te.

GM, non tentare mai un aspetto in modo che metta un personaggio fuori dal corso della storia. Per esempio, non tentare un ***Agorafobico*** per farlo nascondere in un angolo mentre l'azione si sviluppa in un'ampia stazione del treno. Piuttosto, fornisci idee e scelte che portino a maggiri possibilità per il personaggio. Per esempio, potresti prendere in mano un ***Punto Fato** e dire "Pendi che l'agorafobia ti spingerebbe a cercare un nascondiglio da qualche parte? Il capo stazione è corso fuori dall'ufficio quando è scattato il secondo allarme, e la scritta "Vietato l'accesso ai non addetti" è leggermente socchiusa..."

### Eroismo e superamento

Ti incoraggiamo a usare il manuale ***Fate Strumenti per l'accessibilità*** per esplorare il modo di interpretare personaggi con disabilità in situazioni eroiche. Riscrivi la **narrativa del superamento**: la narrativa per cui in quanto persona disabile sei eroica perché riesci a uscire di casa. È una delle narrative che incoraggiamo i giocatori a lasciarsi indietro, raccontando altre storie. Spingi sempre perché i tuoi personaggi con disabilità siano parte della storia come person-first: non perché siano disabili, ma perché sono eroici.
